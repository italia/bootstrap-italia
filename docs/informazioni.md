---
layout: docs
group: informazioni
toc: true
title: Informazioni
redirect_from: '/informazioni/'
---

## Che cos'è Bootstrap Italia

Bootstrap Italia - versione attuale **{{ site.current_version}}** - è una personalizzazione della libreria [Bootstrap {{ site.bootstrap_version }}](https://getbootstrap.com/docs/{{ site.bootstrap_minor }}/getting-started/introduction/) che tiene conto delle indicazioni in termini di design, usabilità e accessibilità definite nelle nuove "Linee guida di design per i siti internet e i servizi digitali della Pubblica Amministrazione", e nel relativo "Manuale operativo di design" a supporto. ([Scopri linee guida e manuale sul sito Designers Italia](https://designers.italia.it/linee-guida)).

### Roadmap

La roadmap del progetto è consultabile nel [piano attività di Designers Italia](https://designers.italia.it/piano-attivita/).

## Licenza d'uso

Bootstrap Italia è distribuito con **licenza BSD-3** (consultabile nel file [LICENSE](https://github.com/italia/bootstrap-italia/blob/master/LICENSE)), un modello ancora più permissivo della classica licenza _GPL_, in quanto consente di modificare e ridistribuire questo software secondo varie modalità, anche di tipo closed-source.

### Credito all'autore originale

Nonostante la licenza sia aperta a modifiche e derivazioni, la prima clausola imposta da ogni tipo di licenza BSD è tesa ad impedire che qualcuno si prenda meriti altrui.

Per questo, anche nel caso siano state apportate modifiche al codice, i termini prevedono che la nota di copyright originale (visibile nel file [AUTHORS](https://github.com/italia/bootstrap-italia/blob/master/AUTHORS)), la lista delle condizioni e disclaimer riportati nel file [LICENSE](https://github.com/italia/bootstrap-italia/blob/master/LICENSE) siano mantenuti per ogni lavoro derivato da Bootstrap Italia.

### Garanzie

L'ultima clausola della licenza BSD-3 esclude esplicitamente ogni forma di garanzia: il software è fornito "così com'è", e l'utente che scegliesse di utilizzarlo non ha alcun diritto di rivalsa in caso di problemi o danni causati dal programma.
